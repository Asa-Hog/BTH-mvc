Kmom05 - ORM/ Databas
-------------------------

Det gick okej att jobba igenom uppgiften. Jag hade problem i början när jag skulle skapa och köra migrations av databasen, och jag hade problem att få mina routes att fungera med get/ post och namngivning av dem, och sen även att jag inte kunde läsa in data från create-formuläret, eller redirecta från update/ delete-formulären, så lite krångligt var det, men annars gick det bra.

Jag la lite tid på att fixa styling detta kursmoment. Jag ville fokusera på att klara kraven i uppgiften, men gjorde ändå en del grundgrejer i CSS så att det inte skulle se lika förskräckligt ut som det gjorde innan, och jag tycker det blev betydligt bättre även fast jag inte la ner alldeles för mycket tid på det. Jag försökte tänka KISS (Keep it simple stupid) och inte fastna på detaljer, men att lägga in lite färg, fixa tabeller och formulär och knappar gör ändå mycket för helhetsintrycket. Och kod går att hitta smidigt från t ex W3CSchools, så det går att göra flera av dessa ändringar snabbt. Men sen fastnar jag ofta också lätt på nån grej som jag vill fixa, och då rinner tiden rätt snabbt iväg när jag inte får det att fungera direkt.

Jag tycker det gick bra att jobba med ORM i CRUD, efter att jag kom in i det. Liksom med mycket annat är det en del att tänka på i början innan man förstår hur man ska göra, men det går lättare och lättare ju mer man sitter med det.

Jag gjorde första hälften av extrauppgifterna. Jag kanske fortsätter med resterande hälften senare, men jag tyckte detta var tillräckligt för att lämna in kursmomentet. Att göra CRUD för användare var i stort sett samma sak som för böcker, så den delen var inga konstigheter med, utan däremot bra repetition för att få det att sitta bättre.

Jag tycker det har gått smidigt att arbeta i ORM. I tidigare kurser har vi suttit mer med SQL-kod för att ta ut det vi vill ha från databasen, men med det här sättet behövdes inte det. Jag tycker nog det känns enklare att arbeta utan att behöva tänka på SQL-kod, för det känns som det är en skild sak från applikationen man bygger, men det gäller att man förstår hur mellansteget fungerar vilket jag inte gör till hundra procent ännu.

Den här veckan har jag lärt mig att det går ganska snabbt att fixa en iaf okej styling, även om man inte lägger ner så lång tid, och några saker kan ändå göra stor skillnad för helhetsintrycket.