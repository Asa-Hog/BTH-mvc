Kmom04 - Enhetstestning
-------------------------

Först kändes det inte som ett så roligt kursmoment eftersom jag inte upplever det så kreativt att skriva tester, speciellt för kod som man redan kan, och känner sig säker på vad resultatet kommer bli, men när jag kom igång blev det till sist roligt. Det var lite problem att få igång phpunit i min miljö, men efter lite omvägar så kunde jag ändå utföra uppgiften.

Jag fick i genomsnitt ca 90% i kodtäckning, och hade säkert kunnat öka på den siffran lite om jag skrivit några fler tester. Det var lite kul att försöka höja siffran och procenten av de gröna fältet i kodtäckningsrapporten.

Jag upplever att min kod var testbar. Jag hade förväntat mig att få ändra och skriva om saker i koden, men det behövdes inte. Jag känner mig lite osäker på när testkoden skapar flera objekt, om de på något sätt kan påverka varandra, men i de allra flesta fall var testerna ganska rakt på sak. Jag tror dock att jag skulle kunna testa många fler saker, och göra fler assertions på varje test, om jag klurade lite mer och verkligen försökte hitta allt som kan gå fel och hur man kan testa det.

Jag kan hålla med om att testbar kod kan identifieras med "snygg och ren kod". Jag tänker på hur invecklat det ibland blir i min kod med nästlade for-satser, if-else-satser och liknande. Det hade varit mycket svårare att testa. Även att varje del endast gör en sak gör att det blir väldigt lätt att testa - och även att skriva, förstå och ändra koden. Det är också så jag jobbar när jag har en svår uppgift. Jag börjar med en del och försöker klara den, och tar sen en del i taget tills jag förhoppningsvis klarat uppgiften.

Det här kursmomentet har lärt mig att det faktiskt kan vara lite kul med enhetstester, och det är en skön känsla att kunna lita på sin kod, så jag har förstått syftet med dem mer.